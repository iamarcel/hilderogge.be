---
title: Het Hartroerende Verhaal van Hartenhaas
date: 2021-01-01
resources:
  - name: header
    src: hartenhaas.jpg
images:
  - /vertelsels/hartenhaas/hartenhaas.jpg
tags:
- kinderen
- digitaal
summary: Een dierenfabel. Een mensenverhaal. Een spannende story. Een Ode aan de Kunst tout court. Samen met excellent cellist Sven Weyens.
---

Er is geen druppel water gevallen de laatste weken. Alle dieren worden bang. Want als er geen regen valt, is er geen water. En als er geen water is, is er geen leven. Alleen dood.

Gelukkig is bedachtzame beer bij de pinken ! Hij verzint iets grandioos !

Maar dan komt Haas. Hartenhaas. Hij wil niet. Hij kan niet. Hij mag misschien niet.

Het Hartroerend verhaal van Hartenhaas is een grappig en tegelijk ontroerend verhaal over macht en onmacht, kuddegeest en kuddekwelling, over kunst, respect en schoonheid. 

Een verhaal voor groot en klein mensenkind. Een verhaal vol bloemenwind !



Sven Weyens is een uitmuntend muzikant en één brok energie. De cello is een stuk van hem en hij is een brokstuk van de cello.  

Samen vertellen ze een verhaal waar je blij van wordt. Een kwiek verhaal met woorden die je laten lachen en soms ook laten slikken.

Bij het verhaal hoort ook een lesbrief met creatieve ideeën om achteraf in de klas mee aan de slag te gaan.  
