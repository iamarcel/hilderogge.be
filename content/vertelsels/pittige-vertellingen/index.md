---
title: Pittige vertellingen
date: 2016-07-15
weight: 1
resources:
  - name: header
    src: pittige-vertellingen.jpg
images:
  - /vertelsels/pittige-vertellingen/pittige-vertellingen.jpg
summary: Licht-erotische en sappige verhalen uit de oud-Italiaanse ongekuiste ‘Decamerone’ van Giovanni Boccaccio
tags:
- volwassenen
---

De Decamerone van Giovanni Boccaccio is berucht om zijn erotische verhalen, om de pittige humor en spot met de geestelijkheid en de gezagdragers.
In de 14de eeuw bereikte de pest Florence. 
In de kerk Santa Maria Novella besluiten 7 jonge vrouwen en 3 jonge mannen de stad te ontvluchten en zich in quarentaine op het platteland terug te trekken.
Ze vullen hun dagen met het vertellen van verhalen aan elkaar.
Resultaat is een briljante bundel van 100 verhalen !

Hilde Rogge dook in de zinnelijke , zondige en chaotische mensenwereld van Boccaccio, maakte een selectie van verhalen en vertelt ze verder in een even pittige, poëtische, schelmse, geestige en eigentijdse taal.
Verhalen over liefde en lust vol ongepolijste levenslust , maar ook soms met een dramatisch kantje.
Een meesterwerk meesterlijk verteld en subliem aangeblazen door Rein De Vos, uitmuntend muzikant in hart en nieren ! Appetijt verzekerd !

