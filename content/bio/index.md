---
title: Bio
subtitle: Hilde Rogge is een verhalenvertelster pur sang.
date: 2018-07-15
hide_title: true
resources:
  - name: header
    src: hero.jpg
images:
  - /bio/hero.jpg
---

Ze koestert de kracht van de mondelinge verteltraditie.  
Verhalen dwingen haar elk gesproken woord zorgvuldig te wikken en te wegen.  
Wat overblijft is de pure essentie.  
En de beelden.  

Ze prikkelt, verwondert en vertelt met een grote naturel.  
Ze adoreert verhalen, omdat ze ons dichter bij de magie brengen,  
omdat elk verhaal een traktaat is, dat gaat over niemand minder dan onszelf.

Na een leven als bezielde leerkracht kruipt Hilde vol begeestering in de huid van haar personages en reist ze rond als vertelster, van het Internationaal Vertelfestival tot het intiemst ingerichte zolderkamertje.

Ze is onafgebroken onvermoeid onderweg. Alleen of samen met andere vertellers, muzikanten, dansers en ander voedend gezelschap.

{{% contact %}}
